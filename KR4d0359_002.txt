# -*- mode: mandoku-view; -*-
#+TITLE: 梅屋集
#+DATE: 2015-08-25 00:05:54.471030
#+PROPERTY: ID KR4d0359
#+PROPERTY: BASEEDITION WYG    
#+PROPERTY: JUAN 卷二
<pb:KR4d0359_WYG_002-1a>¶
欽定四庫全書¶
　梅屋集巻二¶
　　　　　　　　　　　　　宋　許棐　撰¶
　　融春小綴¶
　　　開爐十日摒當融春小室為卒歳計亂書中得¶
　　　舊藁數紙藁自甲午至已亥詩不滿三十更散¶
　　　失不得傳則與日月俱棄矣併綴數文為融春¶
　　　小編非千金敝帚是尺璧餘陰也梅屋許棐題¶
<pb:KR4d0359_WYG_002-1b>¶
　　　樂府¶
妾心如鏡面一規秋水清郎心如鏡背磨殺不分明¶
小窓寒燭夜結紐綴郎襟不結尋常紐結郎長逺心¶
郎心如紙鳶斷線隨風去願得上林枝為妾縈留住¶
　　　題舒王游半山圖¶
驢載新詩僕抱書松聲禽語當傳呼不知邂逅耕田者¶
問著青苗免役無¶
　　　題錢叔恭立齋銘後(蔣魁/作銘)¶
<pb:KR4d0359_WYG_002-2a>¶
拄義撑仁難著脚十人著脚九斜欹此銘不特為君助¶
今古儒家砥柱碑¶
　　　舊漁竿¶
掣斷江湖幾線風蓑衣閒掛餌瓢空何因獻入君王手¶
持向磻溪釣太公¶
　　　草屨¶
江湖蓑笠舊交情石滑泥深步轉輕恰是草鞵蹤跡險¶
官程高處越難行¶
<pb:KR4d0359_WYG_002-2b>¶
　　　題贈劉相士¶
滿鏡秋霜鬢影寒此生堪笑復堪憐煩君只相看書眼¶
更對青燈得幾年¶
　　　宗之惠梅窠水玉牋¶
百幅吳氷千蘂雪對吟終日不成詩憶君同在孤山下¶
商畧春風弄筆時¶
　　　月澗惠硯滴梅腦¶
手不題詩已數年硯甎相伴學于禪為君蘸濕元暉筆¶
<pb:KR4d0359_WYG_002-3a>¶
冩出江山雪後天¶
踏雪尋梅興未償衣襟賴有隔年香銅匜更炷氷花腦¶
不到孤山也不妨¶
　　　春思¶
嫁得蕭郎不戀家幾年流落在天涯滿懐多少傷春思¶
嫌殺門前呌賣花¶
　　　贈墨僧¶
老硯磨穿事不成萬言堆裏鬢星星願隨君去柯山下¶
<pb:KR4d0359_WYG_002-3b>¶
收拾殘烟冩佛經¶
　　　送趙丞汝諤¶
竹梢風露松梢月未扺吟丞氣味清笑問兩年何所得¶
錦囊詩重俸囊輕¶
　　　重陽乏酒¶
黄花冷笑竹籬邊笑我牀頭乏酒錢帶雨折來無用處¶
碎挼金屑和茶煎¶
　　　燭¶
<pb:KR4d0359_WYG_002-4a>¶
長身夜占銀臺立熖熖光搖頂上珠貪向華堂照歌舞¶
不知灰得寸心無¶
　　　代術者言¶
不聞沸鼎烹夷叔那有雲臺畫四凶自與君心消息了¶
却將甲乙問窮通¶
　　　贈錢相士¶
我貌君容一種寒鷺漂鷗泊廿來年我詩吟就無人買¶
君相公卿煞得錢¶
<pb:KR4d0359_WYG_002-4b>¶
　　　觀松巖畫巻¶
老屐相隨四十年慣看蒼翠聴潺湲今朝細玩松巖語¶
猶有行吟未到山¶
　　　吳江道中¶
一别吳淞二十秋敗荷枯栁搃新愁白頭交友凋零盡¶
賴得寒江幾個鷗¶
　　　題陸宣公堂¶
一編奏議從頭讀句句氷聯玉綴成不是徳宗嫌切直¶
<pb:KR4d0359_WYG_002-5a>¶
自緣唐室未昇平諂魂盡逐殘星㓕義魄長隨霽月明¶
我亦愛君憂國者嵗時來一拜先生¶
　　　送趙蘭坡¶
弟判嘉興藹政聲蘭坡兄又出専城如將天上一蟾影¶
分作人問兩郡明江冷雪隨㠶幅去路晴梅映轎窻行¶
開藩便拜歸班詔也與玉山添重名¶
　　　題趙恕可山臺¶
繞宅無非罨畫山吟臺更對好峯巒錦囊低掛花梢上¶
<pb:KR4d0359_WYG_002-5b>¶
玉子輕敲竹䕃間小硯買來猿解捧異書編就鶴同㸔¶
主人出赴功名㑹澗水自清雲自閒¶
　　　小蓑道人¶
滿面瘡痍痕胸中一泓雪醒吟鶴背風醉卧鷗邊月不¶
賣嚇鬼符不試煉金訣笑問舊蓑衣秋來添幾結¶
　　　題丘竹坡新地¶
長安富貴海十客九倦還君去不著意君歸無愧顔舊¶
圃一二畆新居十數間花尋直樹種竹簡斜枝刪詩句¶
<pb:KR4d0359_WYG_002-6a>¶
滿壁冩書編到處安冬簷日暮煖夏戸風晝寒不是時¶
令舛自縁心地寛天下政多事未須牢閉闗¶
　　　題雪林畫¶
亂灑春霙著紙寒玉成天地片時間有人語盡江湖冷¶
却愛尋常罨畫山¶
　¶
　¶
　¶
<pb:KR4d0359_WYG_002-6b>¶
　¶
　¶
　¶
　¶
　¶
　¶
　¶
　梅屋集巻二¶
