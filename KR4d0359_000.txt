# -*- mode: mandoku-view; -*-
#+TITLE: 梅屋集
#+DATE: 2015-08-25 00:05:54.434434
#+PROPERTY: ID KR4d0359
#+PROPERTY: BASEEDITION WYG    
#+PROPERTY: JUAN 提要
<pb:KR4d0359_WYG_000-1a>¶
欽定四庫全書　　　　　集部四¶
　梅屋集　　　　　　　　别集類三(宋/)¶
　　提要¶
　　　　(臣/)等謹案梅屋集五卷宋許棐撰棐字忱夫¶
　　　　海鹽人嘉熙中居于秦溪自號曰梅屋因以¶
　　　　名集首為梅屋詩藁一卷次融春小綴一卷¶
　　　　次為苐三稿一卷次為第四稿一卷次為襍¶
　　　　著一卷盖梅屋詩藳其初集融春小綴其二¶
<pb:KR4d0359_WYG_000-1b>¶
　　　　集故以下稱第三第四稿厲鶚宋詩紀事但¶
　　　　稱其有梅屋詩稿融春小綴殊考之未審觀¶
　　　　其趁得山間筍蕨春一首本在梅屋稿中題¶
　　　　曰山間而鶚録此詩改其題曰筍蕨羮註曰¶
　　　　出山家清供知未細檢其集矣棐生當詩教¶
　　　　極弊之時沾染于江湖末派大抵以趙紫芝¶
　　　　等為矩矱襍著中跋四靈詩選曰斯五百篇¶
　　　　出自天成歸于神識多而不濫玉之純香之¶
<pb:KR4d0359_WYG_000-2a>¶
　　　　妙者歟後世學者愛之重之是也以髙翥等¶
　　　　為羽翼招髙菊磵詩所謂自改舊詩時未稳¶
　　　　獨斟新酒不成歡者是也以書賈陳起為聲¶
　　　　氣之聯絡贈陳宗之詩所謂六月長安熱似¶
　　　　焚𨞬中清趣總輸君又謝陳宗之叠寄書籍¶
　　　　詩所謂君有新刊須寄我我逢佳處必思君¶
　　　　者是也以劉克莊為領袖讀南岳新稿詩所¶
　　　　謂細把劉郎詩讀後鶯花雖好不須看者是¶
<pb:KR4d0359_WYG_000-2b>¶
　　　　也厥後以江湖小集中秋雨梧桐一聨卒搆¶
　　　　詩禍起坐黥配克莊亦坐彈免官而流波推¶
　　　　蕩唱和相仍終南宋之世不出此派然其詠¶
　　　　歌閒適摹寫山林時亦有新語可觀録而存¶
　　　　之以覘詩道之變也乾隆四十五年三月恭¶
　　　　校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)陸　費　墀¶
